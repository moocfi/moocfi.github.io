---
title: MOOC on väylä yliopistoon
layout: course
main-class: has-aside
sidenav: 2017/ohjelmoinnin-mooc
---

Keväällä 2017 järjestettävä aikataulutettu ohjelmoinnin MOOC antaa mahdollisuuden päästä opiskelemaan tietojenkäsittelytieteen laitokselle, matemaattis-luonnontieteelliseen tiedekuntaan, [Helsingin yliopistoon](http://www.helsinki.fi).

Jos opiskelet ahkerasti ja saat kurssin kolmeltatoista ensimmäiseltä viikolta (osat 1-13) kultakin vähintään 90 % saatavissa olevista pisteistä, saat kutsun näyttökokeeseen. Pisteiden laskemisessa otetaan huomioon vain ohjelmointitehtävät. Kyselyt sekä mahdollisesti sivulla näkyvä visualisaatio eivät vaikuta pisteisiin. Pistelistaa voit tarkastella [TMC:ssä](https://tmc.mooc.fi/org/mooc/courses/199/points). Näyttökokeen menestyksekkäästi suorittamalla sinulla on mahdollisuus saada opinto-oikeus tietojenkäsittelytieteen luonnontieteen kandidaatin (LuK) ja filosofian maisterin (FM) tutkintoihin. Näyttökokeeseessa tehdään kurssitehtävien kaltainen hieman laajempi ohjelmointitehtävä, sekä kirjoitetaan lyhyt kirjoitelma.

**Huom:** opiskelupaikan voi saada vain kurssin aikarajallisen version kautta. Varmista siis että teet kurssin oikeaa versiota, eli kurssia **2017-ohjelmointi**.

MOOC-kurssi on osa <a href="http://www.helsinki.fi/ml/valinnat/hakeminen.html" target="_blank" onclick="ga('send', 'event', 'link', 'click', 'outbound-ml-hakeminen')">yhteishakua</a>. Käytännössä tämä tarkoittaa sitä, että sinun tulee täyttää yhteishakulomake, jossa asetat Helsingin Yliopiston tietojenkäsittelytieteen ohjelman haluamallesi prioriteetille. Tutustu sivuun <a href="http://www.helsinki.fi/ml/valinnat/hakeminen.html" target="_blank" onclick="ga('send', 'event', 'link', 'click', 'outbound-ml-hakeminen')">http://www.helsinki.fi/ml/valinnat/hakeminen.html</a>. Yhteishaku tapahtuu tyypillisesti maalis-huhtikuussa.

MOOC-kurssin ja siihen liittyvän näyttökokeen hyväksytysti suorittaneet korkeakoulukelpoiset hakijat voivat hakea opinto-oikeutta kevään 2017 yhteishaussa. Opinto-oikeutta on haettava vuoden kuluessa MOOC-kurssin suorittamisesta.  

Syksyn 2017 tai kevään 2018 abit voivat hakea ensi kevään yhteishaussa oikeutta tänä vuonna suoritetun MOOCin perusteella, mikäli he menestyvät kevään 2017 näyttökokeessa. Käytännössä tämä toimii niin, että opiskelija suorittaa nyt MOOC-kurssin sekä osallistuu näyttökokeeseen. Mikäli osallistuja menestyy kiitettävästi näyttökokeessa, hänet voidaan hakijan niin halutessa huomioida kevään 2018 yhteishaussa näyttökokeen perusteella.


# Hyödyllistä tietoa

MOOC-kurssin kautta opintopaikan varmistamalla olet jo hoitanut osan tärkeistä opinnoistasi ennen opiskelun alkamista! Tarjolla on siis lentävä lähtö omiin opintoihisi.

**Opinto-oikeuteen liittyvät säännöt ovat tarkkoja ja pysyviä, eikä niistä voida joustaa.** Tee siis kaikki tehtävät hyvissä ajoin, äläkä jätä niitä viimeiseen iltaan. Lisäaikaa tehtävien tekoon **EI** voida antaa! Pisteitä saa yhden jokaisesta tehtävän alakohdasta, ja alakohdattomista tehtävistä saa yhden pisteen.

Suosittelemme, että vaikka haet opiskelupaikkaa MOOCin kautta, niin haet paikkaa myös yhteishaussa olevan pääsykokeen kautta. Tämä siksi, että mikäli kurssi jää sinulta jostakin syystä kesken esimerkiksi viimeisellä viikolla, niin sinulla on varasuunnitelma olemassa. Lisäksi MOOCin kautta on tarjolla vain rajallinen määrä opinto-oikeuksia. Näyttökokeen tuloksen saat tietää ennen yhteisvalinnan pääsykoetta, jolloin voit olla osallistumatta pääsykokeeseen mikäli sait opiskelupaikan MOOCin kautta.

Lisätietoja MOOC-väylästä Helsingin yliopiston sivulta <a href="https://www.helsinki.fi/fi/tietojenkasittelytiede-luonnontieteiden-kandidaatti-ja-filosofian-maisteri-3-v-2-v/" target="_blank" onclick="ga('send', 'event', 'link', 'click', 'outbound-hy-cs-bsc-msc-valinta')">Tietojenkäsittelytiede, luonnontieteiden kandidaatti ja filosofian maisteri (3 v + 2 v)</a>. Lue erityisesti on otsikon "Valintaperusteet" alta löytyvä alaotsikko "Valinta tiedekilpailuissa menestymisen tai aiempien opintosuoritusten perusteella". 
