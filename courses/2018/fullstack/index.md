---
title: Full Stack Open 2018
layout: course
english: false
---

_**Syväsukellus moderniin websovelluskehitykseen — ota haltuusi React, Redux, Node.js ja MongoDB!**_

**<a href="https://fullstackopen.github.io/" target="_blank"  onclick="ga('send', 'event', 'link', 'click', 'outbound-ohjelmointi-2018')" class="to-material-button">Tästä materiaaliin!</a>**

## Sisältö

Kurssilla tutustutaan Javascriptilla tapahtuvaan moderniin websovelluskehitykseen. Pääpaino on React-kirjaston avulla toteutettavissa single page -sovelluksissa, ja niitä tukevissa Node.js:llä toteutetuissa REST-rajapinnoissa. 

## Esitietovaatimukset

Osallistujilta edellytetään vahvaa ohjelmointirutiinia, web-ohjelmoinnin ja tietokantojen perustuntemusta, kykyä pitkäjänteiseen työskentelyyn sekä valmiutta omatoimiseen tiedonhakuun ja ongelmanratkaisuun. Osallistuminen ei kuitenkaan edellytä kurssilla käsiteltävien tekniikoiden tai Javascript-kielen hallintaa.  

## Suorittaminen

Kurssi koostuu koostuu kahdeksasta osasta, joista jokaisen suorittamiseen kannattaa varata aikaa noin 5-20 tuntia. Etenemisnopeus kurssilla on vapaa. 

_Kurssi alkaa 1.4. ja päättyy 15.12. Erillistä ilmoittautumista ei ennen kokeen suorittamista tarvita!_

Kurssin sisältö on sama kun Helsingin Yliopiston Tietojenkäsittelytieteen laitoksen kurssi [Full Stack -websovelluskehitys](https://fullstack-hy.github.io). Kurssista on mahdollista saada suoritusmerkintä [Avoimen yliopiston kautta](https://courses.helsinki.fi/fi/aytkt21009/123929162). Suorituksen laajuus on 3-7 opintopistettä riippuen tehtyjen harjoitustehtävien määrästä. Kurssin suorittaminen on kaikille ilmaista, mutta suoritusmerkintä maksaa 45 euroa Helsingin Yliopiston ulkopuolisille opiskelijoille.

## Kurssista sanottua

- _Erittäin hyvät materiaalit! Sopivan fokusoidut ja ytimekkäät, keskittyen tismalleen olennaisiin asioihin. Ikinä en uskonut että oppisin tykkäämään websovellusten tekemisestä, mutta kurssi osoitti toisin._
- _Olin jo ennen kurssia tehnyt muutamia React-sovelluksia ja tuntui, että hyvän ja kaikenkattavan materiaalin löytäminen edes englanniksi oli välillä erittäin vaikeaa. Jos tämä kurssi olisi ollut olemassa silloin kuin aloin opettelemaan web-sovelluskehitystä, olisin varmasti säästänyt kymmeniä tunteja monien asioiden oppimisessa. Lisäksi opin erittäin paljon uusia asioita joista en tiennyt aikaisemmin. Vaikka olen jo töissä web-sovelluskehittäjänä, tämä materiaali toi minulle todella paljon lisää osaamista._
- _Kurssi oli yllättävän laaja ja työläs, joten kurssilla korostuivat omat opiskelutaidot ja taito vetää työmäärän kanssa raja johonkin. Vanhempana opiskelijana siihen on jo tottunut ja runsaudensarvi ei ahdista. Kurssi oli ajankohtainen ja kiinnostava!_
- _Erittäin hyödyllinen ja ajankohtainen kurssi. Asiaa on paljon, ja moneen aiheeseen pitää palata sisäistäkseen niiden roolin. Kurssin avulla sovelluskehityksestä muodostui kuitenkin hyvä yleiskuva, jonka osia voi jäsentää itselleen rauhassa kurssin jälkeenkin. Muutamia kertoja jäin kyllä tuntikausiksi jumiin, enkä voinut edetä tehtävien teossa ennen kuin bugi oli selvinnyt._
- _Kovasti sai tehdä töitä 5 opintopisteen eteen. Kuitenkin kurssin aikana tuli opittua todella paljon äärimmäisen hyödyllisiä taitoja. Enemmän kuin joillain kursseilla jotka kestävät useita periodeja..._ 
- _Erinomainen ja opettavainen paketti Reactista. Työläs mutta palkitseva paketti, joka sai peukkuja myös reactia työkseen tekevältä tutulta._
- _Ensimmäistä kertaa ikinä en vihannut koodata javascriptiä!_
