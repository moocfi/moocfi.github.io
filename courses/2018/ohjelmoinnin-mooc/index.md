---
title: Ohjelmoinnin MOOC &ndash; 2018
layout: course
---

Ohjelmoinnin MOOC on ilmainen verkkokurssi, jossa perehdytään algoritmien laatimiseen ja nykyaikaisen ohjelmoinnin perusideoihin. Opiskelijalta ei edellytetä ennakkotietoja ohjelmoinnista.

- Ohjelmoinnin MOOC vastaa sisällöltään Helsingin yliopiston tietojenkäsittelytieteen laitoksen kursseja <a href="https://courses.helsinki.fi/fi/tkt10002" target="_blank"  onclick="ga('send', 'event', 'link', 'click', 'outbound-ohpe-tkt10002')">Ohjelmoinnin perusteet</a> ja <a href="https://courses.helsinki.fi/fi/tkt10003" target="_blank" onclick="ga('send', 'event', 'link', 'click', 'outbound-ohja-tkt10003')">Ohjelmoinnin jatkokurssi</a>. Kurssit vastaavat yhteensä kymmentä opintopistettä (5+5).
- Ohjelmoinnin MOOC tarjoaa mahdollisuuden opinto-oikeuteen tietojenkäsittelytieteen opintoihin Helsingin yliopistolla. Mikäli haet kurssin kautta opinto-oikeutta, lue kaikki [opinto-oikeuden hakemiseen liittyvät tiedot huolellisesti](opinto-oikeus.html). Esimerkiksi tehtävien aikarajoista EI voida joustaa lainkaan. Ehdot opinto-oikeuden saamiseksi päivittyvät lähempänä yhteishakua.

**<a href="https://materiaalit.github.io/ohjelmointi-18/" target="_blank"  onclick="ga('send', 'event', 'link', 'click', 'outbound-ohjelmointi-2018')" class="to-material-button">Tästä materiaaliin!</a>**

# Kurssin kaksi versiota

Kurssista julkaistaan 12.1.2018 kaksi versiota. Toisessa versiossa on aikataulut, joita tulee noudattaa kurssilla etenemiseksi. Aikataulutettu versio päättyy toukokuussa 2018. Opinto-oikeutta voi hakea vain aikataulutetun kurssiversion kautta.

Toinen versio on aikarajaton ja sitä voi tehdä vuoden 2018 loppuun asti.

Kurssille ei tarvitse ilmoittautua. Ilmoittautuneiksi katsotaan ne osallistujat, jotka tekevät kurssin ohjelmointitehtäviä.

## Sisältö ja aikataulu

Kurssi koostuu neljästätoista tehtäväsarjasta. Kunkin tehtäväsarjan tekemiseen kannattaa varata aikaa noin 5-20 tuntia. Varaamme oikeuden aikataulun ja aiheiden muutoksiin, kuitenkin niin, että jokaista tehtäväsarjaa on mahdollista suorittaa vähintään kahden viikon ajan.

Kurssin sisältö tarkentuu kurssin edetessä. Tietoa kurssin aikatauluista sekä sisällöstä lisätään tälle sivulle kurssin alettua.


Aikataulu   | Julkaisu  | Deadline
:---------  |:--------- |:--------
Osa 1    | 12.1.     | 26.2.
Osa 2    | 19.1.     | 26.2.
Osa 3    | 26.1.     | 26.2.
Osa 4    | 2.2.      | 26.2.
Osa 5    | 9.2.      | 5.3.
Osa 6    | 16.2.     | 12.3.
Osa 7    | 23.2.     | 19.3.
Osa 8    | 9.3.      | 26.3.
Osa 9    | 16.3.     | 2.4.
Osa 10   | 23.3.     | 9.4.
Osa 11   | 30.3.     | 16.4.
Osa 12   | 6.4.      | 23.4.
Osa 13   | 13.4.     | 30.4.
Osa 14   | 20.4.     | 7.5.

**Määräajat ovat aina maanantaisin. Määräaikojen kellonajat ovat aina 23:59:00 -- osien 1-4 määräaika on siis maanantai 26.2. klo 23:59:00. Virallisena määräaikana käytetään tehtäväpalvelimen kelloa, joka on Suomen ajassa. Huomaa, että oman koneesi kello voi olla jäljessä tai edellä, joten älä jätä tehtävien tekemistä ja palauttamista viime hetkeen.**

Yllä kuvatut määräajat koskevat vain kurssia aikataulutettua versiota, aikatauluttomassa versiossa ei ole erillisiä aikarajoja. Aikatauluton versio julkaistaan aikataulutetun version tahdissa

# Kurssin suorittaminen

Kurssin aloittaminen on suoraviivaista, mutta suoritusmerkintä ja mahdollinen opinto-oikeus vaatii työtä. 

Kurssille osallistuminen ei velvoita mihinkään, eli ohjelmoinnin MOOCiin voi osallistua ihan vain huvin vuoksi. Saat valita vapaasti joko aikataulutetun version (suosittelemme tätä!) tai aikatauluttamattoman version.

## Suoritusmerkintää hakien

Mikäli haluat kurssista suoritusmerkinnän, tulee kurssin lopulla osallistua Helsingin yliopiston Avoimen yliopiston tarjoamaan verkossa tehtävään ilmaiseen kokeeseen. Suoritusmerkintä tulee viralliseen opintorekisteriin, jolloin yliopisto-opintoihin on lentävä lähtö. Ohjelmoinnin MOOCin suoritusmerkintä on tyypillisesti hyväksy osaksi opintoja myös muissa korkeakouluissa (ja toisen asteen oppilaitoksissa).

Kokeeseen voivat osallistua sekä aikataulutettua että aikarajatonta versiota tehneet opiskelijat. Kokeeseen osallistuminen vaatii tietyn määrän kurssitehtävien suorittamista (kts. alla kohta Arvostelu). Avoimen yliopiston kokeissa suoritetaan kurssit Ohjelmoinnin perusteet ja Ohjelmoinnin jatkokurssi erillisinä kursseina -- voit halutessasi suorittaa Ohjelmoinnin MOOCissa vain kurssin Ohjelmoinnin perusteet.

- Ilmoittautuminen tapahtuu seuraavilla lomakkeilla:

  - <a href="https://www.avoin.helsinki.fi/palvelut/esittely.aspx?o=123098160" target="_blank" onclick="ga('send', 'event', 'link', 'click', 'outbound-ohpe-avoin-ilmoittautuminen-2018')">Ohjelmoinnin perusteet (MOOC) ilmoittautumislomake</a>
  - <a href="https://www.avoin.helsinki.fi/palvelut/esittely.aspx?o=123098811" target="_blank" onclick="ga('send', 'event', 'link', 'click', 'outbound-ohja-avoin-ilmoittautuminen-2018')">Ohjelmoinnin jatkokurssi (MOOC) ilmoittautumislomake</a>

- Aktivoi Helsingin yliopiston käyttäjätunnus seuraavia ohjeita seuraten ilmoittautumista seuraavana päivänä.

  - <a href="https://helpdesk.it.helsinki.fi/ohjeet/kirjautuminen-ja-yhteydet/kayttajatunnus/ohjeet-yliopiston-kayttajatunnuksen-aktivointiin" target="_blank" onclick="ga('send', 'event', 'link', 'click', 'outbound-tunnuksen-aktivointi-2018')">Ohjeet Helsingin yliopiston käyttäjätunnusten aktivointiin</a>

- Tunnusten aktivoinnin jälkeen pääset Avoimen yliopiston MOODLEen ja sen tenttitilaan. Linkit lisätään tänne.

  - <a href="https://moodle.helsinki.fi/course/view.php?id=27722" target="_blank" onclick="ga('send', 'event', 'link', 'click', 'outbound-moodle-2008')">Tentin tekemisessä käytettävä MOODLE-alusta (kurssiavain on "MOOCs18")</a>

**Arvostelu**

Sekä Ohjelmoinnin perusteet (osat 1-7) että Ohjelmoinnin jatkokurssi (osat 8-14) arvioidaan asteikolla 0-5. Arvosteluasteikko on seuraava. 

* Arvosana 1: Vähintään 75 % jokaisen osan tehtäväpisteistä, sekä vähintään 50 % koepisteistä
* Arvosana 2: Vähintään 75 % jokaisen osan tehtäväpisteistä, sekä vähintään 60 % koepisteistä
* Arvosana 3: Vähintään 75 % jokaisen osan tehtäväpisteistä, sekä vähintään 70 % koepisteistä
* Arvosana 4: Vähintään 75 % jokaisen osan tehtäväpisteistä, sekä vähintään 80 % koepisteistä
* Arvosana 5: Vähintään 90 % jokaisen osan tehtäväpisteistä, sekä vähintään 90 % koepisteistä

**Tenttipäivämäärät**

Alustavat tenttipäivämäärät ovat seuraavat: 24.3., 21.4., 20.5., 20.6., 20.7., 20.8., ja 20.9. Tenteistä lisätietoa yllä linkatulla Moodle-sivulla.


## Opinto-oikeutta Helsingin yliopistoon hakien

Kurssin suorittamalla voi hakea opinto-oikeutta Helsingin yliopistoon. Lue tarkemmat tiedot sivulta [MOOC väylänä yliopistoon](opinto-oikeus.html). Huomaathan, että opinto-oikeutta voi hakea vain kurssin aikataulutetun version kautta.

**<a href="opinto-oikeus.html" target="_blank"  onclick="ga('send', 'event', 'link', 'click', 'outbound-ohjelmointi-2018')" class="to-material-button">MOOC väylänä yliopistoon</a>**

Mikäli haet opinto-oikeutta, suosittelemme vahvasti että osallistut myös yllä kuvattuihin Helsingin yliopiston Avoimen yliopiston tentteihin.


# Opettaja tai opinto-ohjaaja!

Kurssin tai sen osan saa ottaa vapaasti osaksi peruskoulun, lukion,  ammattikoulun, ammattikorkeakoulun tai yliopiston opintotarjontaa. Sano opiskelijoillesi, että osallistuvat kurssille ja järjestä halutessasi yhteisiä aikoja tehtävien tekemiseen.

Jos haluat, että kurssillasi on koe ja opiskelijasi saavat kurssista merkinnän Helsingin yliopiston Avoimelta yliopistolta, ohjeista opiskelijasi osallistumaan Helsingin yliopiston Avoimen yliopiston ilmaiseksi tarjoamaan kokeeseen. Saat lisätietoja tästä järjestelystä ottamalla meihin yhteyttä (<mooc@cs.helsinki.fi>).

Avoimen yliopiston kurssisuoritus luetaan automaattisesti osaksi Helsingin yliopiston opintoja. Useat toisen asteen oppilaitokset kuten lukiot tarjoavat Ohjelmoinnin MOOCin suorittamisesta useita kursseja.

