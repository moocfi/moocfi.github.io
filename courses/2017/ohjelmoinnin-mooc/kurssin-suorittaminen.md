---
title: Kurssin suorittaminen
layout: course
main-class: has-aside
sidenav: 2017/ohjelmoinnin-mooc
---

Ohjelmoinnin MOOC -kurssin voi suorittaa neljällä tavalla:

## Fiilispohjalta tai olemassaolevan ohjelmointitaidon kertaamiseksi

- Kurssille ilmoittautuminen ei velvoita mihinkään, eli osallistua voi ihan vain huvin vuoksi. 
- Nimeään tai yhteystietojaan (sähköpostia lukuunottamatta) ei tarvitse ilmoittaa. 
- Eteneminen kurssilla ei edellytä tehtävien palauttamista. Voit siis jatkaa kurssilla vaikka jollakin viikolla tehtävien tekeminen jäisi vähemmälle.
- Kurssin lopuksi saat diplomin, joka sisältää tiedon tekemiesi tehtävien määrästä.

## Opintojasi (muu kuin Helsingin yliopisto) varten

- Pakollinen minimimäärä tehtyjen tehtävien suhteen riippuu koulustasi -- me emme sitä aseta. Kurssin menestyksekäs suoritus on tyypillisesti kuitenkin mahdollista vain kun teet säännöllisesti suurimman osan viikoittaisista tehtävistä.
- Jos koulusi on esimerkiksi peruskoulu, lukio tai ammattikoulu, tarjoamme opettajasi niin halutessaan kurssikokeen sekä sen tarkastuksen ilmaiseksi. Hänen tulee tällöin ottaa yhteyttä osoitteeseen <mooc@cs.helsinki.fi>.
- Kurssin lopuksi saat diplomin, joka sisältää tiedon tekemiesi tehtävien määrästä, sekä kokeen yhteydessä myös koearvosanasi.

## Opintojasi (Helsingin yliopiston Avoin yliopisto) varten

- Kuka tahansa voi suorittaa MOOC-kurssin ilmaiseksi osallistumalla MOOC:n jälkeen Helsingin yliopiston Avoimen yliopiston tentteihin. 
- Kurssin laajuus on joko 5 opintopistettä (7 ensimmäistä viikkoa, vastaa kurssia Ohjelmoinnin perusteet) tai 5+5 opintopistettä (koko kurssi, vastaa kursseja Ohjelmoinnin perusteet ja Ohjelmoinnin jatkokurssi).
- Tenttimahdollisuuksista tiedotetaan lisää myöhemmin.
   
## Opintojasi (Helsingin yliopisto) varten

- Jos olet läsnäoleva Helsingin yliopiston opiskelija, suosittelemme että osallistut tietojenkäsittelytieteen laitoksen normaalisti järjestämille kursseille <a href="http://www.cs.helsinki.fi/courses/581325/" target="_blank" onclick="ga('send', 'event', 'link', 'click', 'outbound-ohpe')">Ohjelmoinnin perusteet</a> ja <a href="http://www.cs.helsinki.fi/courses/582103/" target="_blank" onclick="ga('send', 'event', 'link', 'click', 'outbound-ohja')">Ohjelmoinnin jatkokurssi</a>.
- MOOC-kurssin voi suorittaa osallistumalla MOOC:n jälkeen tietojenkäsittelytieteen laitoksen erilliskokeeseen. Kurssin laajuus on joko 5 opintopistettä (7 ensimmäistä viikkoa, ohjelmoinnin perusteet) tai 5+5 opintopistettä (koko kurssi, ohjelmoinnin perusteet ja jatkokurssi).

## Opinto-oikeutta Helsingin yliopistoon hakien

Kurssin suorittamalla voi hakea opinto-oikeutta Helsingin yliopistoon. Lue tarkemmat tiedot sivulta [MOOC väylänä yliopistoon](opinto-oikeus.html).
